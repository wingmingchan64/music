鄧麗君：淡淡幽情

1.獨上西樓

作詞：李煜《相見歡》
作曲：劉家昌
編曲：盧東尼

無言獨上西樓 月如鉤
寂寞梧桐 深院鎖清秋
剪不斷 理還亂 是離愁
別有一番滋味在心頭

2.但願人長久

作詞：蘇軾
作曲：梁弘志
編曲：Alex San

明月幾時有 把酒問青天
不知天上宮闕 今夕是何年
我欲乘風歸去 唯恐瓊樓玉宇 高處不勝寒
起舞弄清影 何似在人間
轉朱閣 低綺戶 照無眠
不應有恨 何事長向別時圓
人有悲歡離合 月有陰晴圓缺
此事古難全 但願人長久 千里共嬋娟

3.幾多愁

作詞：李煜《虞美人》
作曲：譚健常

春花秋月 何時了 往事知多少
小樓昨夜又東風 故國不堪回首月明中
雕欄玉砌應猶在 只是朱顏改
問君能有幾多愁 恰似一江春水向東流

4.芳草無情

作詞：范仲淹《蘇幕遮》
作曲：鍾肇峰

碧雲天 黃葉地 秋色連波 波上寒煙翠
山映斜陽天接水 芳草無情 更在斜陽外
黯鄕魂 追旅思 夜夜除非 好夢留人睡
明月樓高休獨倚 酒入愁腸 化作相思淚

5.清夜悠悠

作詞：秦觀《》
作曲：古月

玉樓深鎖多情種 清夜悠悠誰共
羞見枕衾鴛 悶則和衣擁
無端畫角嚴城 驚破一番新夢
窗外月華霜重 聽徹梅花弄

6.有誰知我此時情

作詞：聶勝瓊《鷓鴣天》
作曲：黃霑

玉慘花愁出鳳城 蓮花樓下柳青青
樽前一唱陽關曲 別箇人人第五程
尋好夢 夢難成 有誰知我此時情
枕前淚共階前雨 隔個窗兒滴到明

7.胭脂淚

作詞：李煜《相見歡》
作曲：劉家昌

林花謝了春紅 太匆匆
無奈朝來寒雨晚來風

胭脂淚 留人醉 幾時重
自是人生長恨水長東

8.萬葉千聲

作詞：歐陽修
作曲：劉家昌

別後不知君遠近 觸目淒涼多少悶
漸行漸遠漸無書 水闊魚沉何處問
夜深風竹敲秋韻 萬葉千聲皆是恨
故攲單枕夢中尋 夢又不成燈又燼

9.人約黃昏後

作曲：翁清溪

去年元夜時 花市燈如晝
月上柳梢頭 人約黃昏後

今年元夜時 月與燈依舊
不見去年人 淚濕春衫袖

10.相看淚眼

柳永《雨霖鈴》
作曲：古月

寒蟬淒切 對長亭晚 驟雨初歇
都門帳飲無緒 留戀處 蘭舟催發
執手相看淚眼 竟無語凝噎
念去去 千里煙波 暮靄沉沉楚天闊

多情自古傷離別 更那堪冷落清秋節
啊今宵酒醒何處 楊柳岸 曉風殘月
此去經年 應是良辰好景虛設
便縱有千種風情 更與何人說

原文：
寒蟬淒切 對長亭晚 驟雨初歇
都門帳飲無緒 方留戀處 蘭舟催發
執手相看淚眼 竟無語凝噎
念去去 千里煙波 暮靄沉沉楚天闊

多情自古傷離別 更那堪冷落清秋節
今宵酒醒何處 楊柳岸 曉風殘月
此去經年 應是良辰好景虛設
便縱有千種風情 更與何人說

11.欲說還休

作曲：鍾肇峰

少年不識愁滋味
愛上層樓 愛上層樓
爲賦新詞強說愁

而今識盡愁滋味
欲說還休 欲說還休
卻道天涼好個秋

12.思君

作曲：陳揚

我住長江頭 君住長江尾
日日思君不見君 共飲長江水

此水幾時休 此恨何時已
只願君心似我心 定不負相思意